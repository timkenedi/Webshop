# Webshop

Del 1: Diskutera verksamhet och krav
Diskutera nedanstående punkter i gruppen och skriv ihop ett dokument med vad ni kommer fram till.
Vad erbjuder kunden?
Bestäm vad det är för typ av produkt som er kund vill sälja i sin webbshop. Säljer de till exempel egengjorda
smycken, sportutrustning, märkeskläder eller något annat?
Ta även fram en kort beskrivning av kundens verksamhet och de varor de säljer.

Krav och önskemål
Gå igenom kundens kravlista som är definierad i del 2, och diskutera vad för olika delar ni behöver
implementera för att webbshopen ska leva upp till kundens förväntningar.
Gör även en prioriteringsordning av kraven där ni definierar vilka krav som är viktigast att först få på plats för
att få en fungerande och så bra slutprodukt som möjligt. 







Del 2: Bygga webbshopen

Vad ska finnas med?

Nedan finns kundens krav och önskemål.

• Information om företaget och dess verksamhet behöver finnas med i webbshopen.

• Presentation av vilka varor som säljs. Den information som behöver finnas med för varje vara är
produktens namn, pris samt en bild av produkten.

• Användaren ska kunna välja vilken eller vilka varor den vill beställa.

• När användaren valt varor måste ett formulär fyllas i innan beställningen kan bekräftas. I formuläret
ska användaren fylla i förnamn, efternamn och mailadress.

• När beställningen är bekräftad ska användaren få information om sin order. Där ska användarens
personuppgifter, valda varor samt slutsumman för de valda produkterna finnas med.

• Kunden har ett stående erbjudande i webbshopen: Köper användaren 3st varor får de 50% rabatt på
den billigaste varan. Köper användaren 6st varor får de 50% rabatt på de två billigaste varorna osv.
Kunden önskar också att webbshopen ska vara tilltalande och användarvänlig, att all information som
presenteras för användaren ska vara tydlig. Då kunden även har en plan på att växa som företag och vara
lättillgänglig för sina egna kunder, önskar de helst att webbshopen ska vara responsiv och användbar oavsett
om man besöker den via en mobiltelefon eller laptop.
